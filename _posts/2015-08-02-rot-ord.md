---
layout: post
title:  "Finnes kvadratrot-ord?"
date:   2015-08-02 11:11:30
thumbnail: /assets/rot-ord.jpg
category: programmering
tags: programmering matematikk tall kode språk
---

Hva? Hva er et *kvadratrotord*?

![](/home/orjanv/Development/Code/orjanv.github.io/assets/rot-ord.jpg) 

På engelsk er **81** (EIGHTY-ONE) et kvadratrotord fordi ordet har ni bokstaver og kvadratroten av 81 er 9.

Det samme med **100** (ONE HUNDRED), det har ti bokstaver og kvadratroten av 100 er 10.

Altså, kvadratroten til et gitt tall skal være det samme som antall bokstaver i bokstavrepresentasjonen av tallet.

Finnes det mange slike tall?

Det vil åpenbart være forskjellige tall på norsk og engelsk (og andre språk) ettersom tekstrepresentasjonen av tallet er ulik på de forskjellige språkene. 

Men hvordan kan vi finne slike tall? Jeg slengte ut en forespørsel til mine venner på facebook og fikk raskt noen gode svar og forslag til kode som kan finne slike tall, både i #C og PHP fra venner som koder og/eller er generelt nerder.

På norsk viser det seg at **49** (FØRTI-NI) er det første rot-tallet. FØRTI-NI har 7 bokstaver, som er kvadratroten av 49. Det neste ser ut til å være 361 og deretter finnes det ikke flere under 1.000.000.000.

***

Hvordan ville du gått frem for å finne slike tall? Hvordan ville du skrevet koden som skal finne dette? Hvilket språk ville du valgt til å løse problemet?